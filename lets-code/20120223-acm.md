[ACM-ICPC](http://cm.baylor.edu/welcome.icpc) หรือเรามักที่เรียกย่อๆ กันว่า ACM คืองานแข่งขันโปรแกรมมิ่งในระดับอุดมศึกษาทั่วโลก นศ.ที่เรียนทางด้านวิศวกรรม-วิทยาการคอมพิวเตอร์ ก็คงหนีไม่พ้นที่จะโดนอาจารย์ชักชวนให้ลงแข่งเป็นแน่แท้

และด้วยความที่มันเป็นการแข่งที่แพร่หลายมาก ก็ทำให้มี mirror site เกิดขึ้นมากมาย เช่น [Online Judge](http://livearchive.onlinejudge.org/index.php?option=com_onlinejudge&Itemid=8), [Zhejiang University](http://acm.zju.edu.cn/onlinejudge/showProblemsets.do) หรือจะลองไปถามๆ อาจารย์ที่ภาควิชาคอมพิวเตอร์ดูก็ได้นะ :D

ระดับความยากของโจทย์นั้นถือว่าอยู่ในระดับกลางๆ เนื่องจากการแข่งแต่ละรอบจะมีโจทย์ให้ทำค่อนข้างเยอะพอสมควร แต่ก็ชดเชยกับการที่ลงแข่งกันเป็นทีมละไม่เกิน 3 คน ทำให้สามารถแบ่งหน้าที่ตามที่แต่ละคนถนัดได้ครับ

### ภาษาที่ใช้ได้
C/C++, Java, Pascal

### รูปแบบการตรวจคำตอบ
ส่ง source code ให้ server ประมวลผลกับ test case

### ตัวอย่างโจทย์

- [2088 - Entropy](http://livearchive.onlinejudge.org/external/20/2088.pdf): สมมติให้คำในภาษาอังกฤษมาคือ `"AAAAABCD"` ถ้าย่อตัวอักษรแต่ละตัวด้วยบิตดังนี้ `{"A": "0", "B": "10", "C": "110", "D": "111"}` จะได้ว่าคำนี้สามารถเขียนด้วยบิตได้สั้นที่สุด (entropy encoding) ถ้าให้คำใดๆ มา จงบอกว่าคำนั้นสามารถย่อได้เหลือกี่บิต
- [2145 - Lost in Space](http://livearchive.onlinejudge.org/external/21/2145.pdf): ให้ความยาวด้านทั้งสามของสามเหลี่ยมต้นแบบมา และให้เซ็ตของพิกัด xyz ของจุดมาอีกจำนวนหนึ่ง จงหาจุด 3 จุดจากเซ็ตนั้น ที่จะสร้างสามเหลี่ยมคล้ายกับสามเหลี่ยมต้นแบบ (มีสัดส่วนด้านทั้งสามคงเดิม) และมี error น้อยกว่า 0.01%
- [2334 - Gridland](http://livearchive.onlinejudge.org/external/23/2334.pdf): สมมติประเทศ ซึ่งเมืองแต่ละเมืองอยู่บนกริดขนาด N x M แต่ละเมืองสามารถเดินทางไปยังเมืองอื่นๆ ที่อยู่ติดกันได้ 8 ทิศ คนขายของต้องเดินทางสั้นที่สุดเป็นระยะทางเท่าไหร่ ถึงจะผ่านเมืองครบทุกเมือง
